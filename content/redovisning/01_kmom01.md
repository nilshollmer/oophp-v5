---
---
Redovisning kmom01
=========================

Vi berörde inte klasser och objekt i htmlphp-kursen i början av programmet men
eftersom vi läste OOP i Python precis innan denna så bär jag med mig de teknikerna
in i PHP. Det är inte så stor skillnad på tankesättet med publika och privata
attribut och metoder, utan mest semantiska och syntaktiska avvikelser.

Hur gick det att komma in i PHP och programmering med objekt och klasser?
Jag tyckte det gick bra att skriva Guess-klassen men hade mer problem med
hur objektet skulle interagera med sessionen och webbsidan. Jag känner mig
bekvämare att debugga i terminalen än på en webbsida och kände inte igen
alla felmeddelanden som kom. Men överlag så gick det bra.

För att ha skrivit flera "Gissa numret"-program tidigare så brottades jag med denna.
Det var framförallt för att det var länge sedan jag skrev PHP-kod och kände att
fast mycket var bekant så var det främmande efter att kodat JS och Python i drygt
ett halvår. Jag gick tillbaka till htmlphp-kursrepot och undersökte hur jag
skulle göra en processingsida och arbeta med `$_SESSION` och fastnade på
problem jag inte hade fastnat på i slutet av den kursen, så jag antar att
kunskapen vittrar om man inte underhåller den.

Jag fick ett problem med att använda autoloadern i min processingsida dock
eftersom jag skulle lägga den i vyn, men då lyckades den inte ladda min Guess-klass
innan sessionen startades. Jag tror att jag har gjort fel genom att lägga `handle_post.php`
i root men jag fixade det inte på något annat sätt.

Jag tyckte det var lite luddigt i kraven där det stod `Du får endast läsa av POST i index.php`.
Eftersom jag ville använda en processingsida med `header()` så krävdes det ju att
jag skulle läsa av sessionen i `index.php`. Jag tolkade kravet som att man inte fick
läsa av `$_POST` i klassen och kodade vidare.

Jag lagrade hela spelobjektet i sessionen och hämtade det i min index.php-fil.
På det sättet kunde jag använda mig av det på min processingsida utan att behöva
skicka med objektet i POST-formuläret.

Me-sidan känns igen från designkursen och den var ännu enklare att komma igång med
nu eftersom jag redan hade mina SSH-nycklar på plats, är bekväm med make och
composer och är van att arbeta med Git. I designkursen arbetade vi nästan
uteslutande med stylesheets så det ska bli spännande att utforska andra delar
av ramverket. Jag var inne och kollade i vendorkatalogen även då för att förstå
hur det är uppbyggt men kände att jag nog skulle få reda på det i framtiden.

Min TIL för det här momentet är piloperatorn i php. Gillar snygga förkortningar
som den och ternary operator t.ex.
