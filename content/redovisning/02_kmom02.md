---
---
Redovisning kmom02
=========================

Min syn på UML-diagram är att de är lätta att förstå men svårare att rita, speciellt innan man satt igång med att koda. Jag tycker att UML är praktiskt att använda för att
analysera kod och få översikt över ett program, samt som ett sätt att prata om
kod och diskutera struktur. När man skriver program som på något sätt liknar program är det också lätt att återanvända tidigare UML-diagram för att skiss för att utforska lösningar.

Nackdelar med UML är att de ofta behöver uppdateras iom att man skriver programmet och att det i slutändan sällan är aktuellt som dokumentation. En annan nackdel är att det inte illustrerar flödet i programmet utan endast dess byggstenar.

phpDocumentor är ett verktyg som automatisk genererar dokumentation utifrån ens källkod vilket tvingar en till att skriva informativa docblocks. Därmed undviker man beteendet att skjuta upp all dokumentation i form av kommentarer tills att man är klar med programmet. Jag upplever det som ett bra sätt att skriva bättre kod och bli belönad med en snyggt formatterad dokumentation. Nackdelen är väl att det inte går att använda för att skissa upp kod eller få en översikt över ett program på samma sätt som UML, men det är ändå inte dess syfte.

Jag förstår hur `make doc` fungerar men känner inte att den API-dokumentationssidan som genereras är så lättläst som jag önskat.

Mitt Guess-program gick ganska lätt att överföra till min me-sida. Mina klasser Guess och GuessException förblev orörda och min vy för att hantera post-requests hamnade i en egen route i router istället för att en vy.

I mitt originalprogram hade jag en fil med praktiska funktioner och den försökte jag implementera i min me-sida med hjälp att att definera ett namespace, men jag fick inte det att fungera tyvärr. Jag läste igenom dokumentationen på PHP-sidan och composer men lyckades ändå inte. Jag tror att det har att göra med att man är tvungen att definiera funktioner inuti en klass, instansiera den klassen i den route där jag ville kalla på funktionen och sist anropa den, men det kändes bökigt för den funktionalitet som jag ville åt.


Efter att ha arbetat med Express och Flask i tidigare kurser så är jag insatt i att definiera routes och views och trivs med det. Det är tryggt att ha den katalogstruktur som kommer med ett ramverk. Det gör på sätt och vis programmet lättare att debugga och att ta isär när man behöver det. Det negativa jag kommer på med ramverk är att det kan vara svårt att veta hur man ska dela upp sin kod, hur många routes man ska använda och var man ska hantera sina POST-och SESSION-variabler.

Mitt TIL för det här momentet är namespace, något jag inte riktigt ännu har koll på hur man använder fullt ut men efter timmar i PHP-manualen kan förstå vad de löser för problem i det stora hela. Jag hoppas på att få arbeta mer med namespace framöver.
